—XX-

et columnarum ad disputationem de senectute pertinentium
continebant (cfr. frr. 1. [LXVII], 6 [LXXIII col. I 1—5‚
col. II 1-5], 7 [LXXI col. I 1—5, col. II 1—5]‚ 9 [LXVIIID.
haec igitur pars ex tota reliqua inscriptione prominebat.
Fortasse scriptor, cum epistularum litterae minores essent
quam ut tanta in altitudine muri scriptae perspicue legi
possent, novam de senectute disputationem maioribus lit-
teris et columnis inscribi iussit, ut etiam supra posita
serie lapidum abuti necesse esset.

Caput II.

De epistulaad matrem data.

Fragmenta LXIII et LXIV (Heb. et Kal. 21-24) non
sine causa summo nostro studio digna habentur. continent
enim epistulam, quam non ab ignobili. homine, sed ab
ipso Epicuro scriptam esse a viris doctis affirmatur. acrius
igitur inspicienda sunt. ac primum quidem causas, qui-
bus viri docti adducti sint, ut Epicuro hanc epistulam
attribuerent, consideremus. Cousin pJ 68 sq. his fragmentis
et aliis, quae nunc ab editoribus recentissimis recte in
unum de senectute libellum comprehensa sunt, a ceteris
segregatis, quod altiores habent litterarum ductus, ac non
iam Antipater sed mater ab eo qui scripsit appellatur
(omnia enim cetera fragmenta falso, ut nunc videmus,
epistulae ad Antipatrum datae inseruit), in his simplicius
et clarius esse dicendi genus censet et formam ὑφειστή-
κεσαν (fr. LXIII [Heb. et Kal. 21] col. H v. 9) in aetatem
multo antiquiorem quam qua vixerit Diogenes nos revo-
care statuit. quae cum ita sint et cum haec fragmenta
eodem loco atque cetera inventa simile habeant iis argu-
mentum et hanc ob causam quin in eodem fuerint monu-
mento dubitari non possit, credendum esse nobis Diogenem
praesidis alicuius scholae Epicureae epistulam producere,
ut scilicet quas ipse proferat sententias magis stabiliat.

