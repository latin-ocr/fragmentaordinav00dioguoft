—XVI—

Hoc unum tamen quintus decimus ille versus indicat,
quot columnae minimum inter singula fragmenta servata
perierint. quod ita cognoscimus, ut in antecedenti frag·
mento quae legitur sententiae litteras ab extrema littera
servata usque ad finem numeremus, et in proximo frag-
mento quae est sententiae litteras ab initio usque ad pri—
mam servatam. nam cum sub singulis columnis spatio
intercedente senae denae fere litterae scriptae sint, inde
columnarum perditarum numerus computando effici potest.
singulos numeros infra fragmentis addam, nunc id tantum
commemoro, quot columnas tota haec disputatio minimum
olim complexa sit. cum quadraginta tres columnae vel
columnarum reliquiae servatae sint, plus quam quinqua-
ginta sex perierint, sequitur ut plus centum columnis to-
tum opusculum olim complexum sit -— si quidem recte
sumimus, sententias quarum reliquiae servatae sunt, totas
a scriptore esse allatas.

In ordinandis fragmentis physicis in universum editores
recentissimos sequor (excepta sunt nimirum illa, quae ad
disputationem περὶ ἀπειρίας κόσμων pertinent). nam Dio-
genem ab elementis orsum deinde-quae ex iis composita
sint tractavisse (quo pertinet etiam mundi structura), tum
de rebus humanis et de diis egisse et ex ipsa re veri-
simile est et ex Lucretii ordine. fragmentum 52 (VH)
. solum alio 1000 posui.

Non iam dubitari potest, quin frr. 57, 58 (II), 59 (Ι)
quoque propter lapidis altitudinem numerumque versuum
huic physicae disputationi vindicanda et eius praefationem
fuisse putanda sint. nam quod Heberdey et Kalinka
p. 350 dicunt, „ein Grund, mit jeder Oolumnenreihe eine
neue Schrift beginnen zu lassen liegt ja gar nicht vor“‚
cum per se non incredibile sit, tamen probari non potest,
quia titulus huius scripti (fr. 55 = XXII) in lapide 61 0111
alto inscriptus est, in eadem igitur lapidum serie erat
atque cetera fragmenta ethica. itaque praefatio non po-
tuit in superiore serie scripta esse. accedit quod fr. 61
(XXIV) idem fere legitur atque fr. 58 (II). qualia autem

