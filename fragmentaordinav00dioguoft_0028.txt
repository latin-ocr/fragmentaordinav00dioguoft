— XXIV -

minime eadem esse potest atque ea de qua iam dudum
agimus. accedit quod Epicurus illa epistula ab utroque
centum viginti drachmas flagitat, is autem qui hanc epi-
stulam scripsit, a matre quidem nihil accipere velle vide-
tur. —-* unum igitur hoc restat argumentum: Cleon aliquis
et ab Epicuro et ab auctore huius epistulae nominatur.
et certe si probaretur Cleontem eum qui in hac epistula
commemoratur non posse alium esse nisi illum, quem no·
minat Epicurus, Cousino credendum esset. sed hoc, quod
quaestionis caput esse videmus, neque probari potest neque
refelli, quia de amico illo Epicuri hoc tantum scimus,
quod Usener in indice nominum p. 400 dicit: „ Κλέων
fingitur a scriptore epistulae II 84 litteras Pythoclis ad
Epicurum attulisse.“ neque tam raro in documentis Grae-
cis quae exstant nomen Cleontis invenitur, ut hanc ob
causam aliquis hoc loco de nullo alio cogitari posse cre-
dat nisi de illo Epicuri amico. nam Kirchner in Prosopo-
9raphv'a Attica non minus quam viginti quattuor Athenienses
nomine Cleontis enumerat et Pape in Onomastico praeter
Athenienses et amicum illum Epicuri viginti tres Graecos
aliis oppidis ortos collegit. itaque hoc dicendum est,
Gousino quidem non contigisse, ut ab Epicuro vel aequali
eius discipulo hanc epistulam scriptam esse probaret.
Brevius de illo quod Usener affert argumento agen-
dum est. qui adeo sibi persuasit litteras illas non a Dio-
gene conscriptas esse, ut hoc'tantum demonstrare studeat,
non familiarem aliquem Epicuri, sed magistrum ipsum eas
concepisse, quod ut supra dixi uno verbo εὐθυμίας 111 illis
posito evinci putat. sed cum iam argutius sit voce quae
apud Epicurum non inveniatur originem Epicuream de-
monstrare, nunc e novissima editione videmus, fragmentum
illud, in quo vox εὐθυμίας exstat, ne pertinere quidem ad
hanc epistulam, sed Sententiis inserendum esse. maxime
igitur miror, quod recentissimi editores, etsi gravissima ut
mihi videtur argumenta ipsi sustulerunt, cum non nisi
formas longiores ab ἕστηκα derivatas a Diogene usurpatas
esse et fragmentum cui inest vox εὐθυμίας ab his litteris

