raneos-‘t τ’·

- ΧΧΙΧ-

Satis igitur multa his quamvis exiguis fragmentis in-
sunt vocabula vel structurae vel dicendi formulae, quae
neque in scriptis Epicuri inveniantur neque omnino aetate
Epicuri usurpata fuerint. sed cavendum est, ne temere
et inconsiderate progrediamur. nam cum huius epistulae
auctorem vulgari sermone uti videamus, nunc quaeritur,
quae ratio Epicuro cum vulgari sermone intercedat. qua de
re nuper disseruit P. Linde de Epicuri vocabulis ab optima
Atthide alienis (Vratisl. 1906), qui illius verborum suppel-
lectile cum aliis linguae Graecae testimoniis collata praeter
alia hoc praecipue demonstrat, illum multa vocabula ex
κοινῇ dialecto haurientem medium fere inter Aristotelem et
Polybium locum obtinere (p. 54). itaque quod in hac epi-
stula non pauca vulgaris sermonis exempla invenimus,
quae in Epicuri scriptis non leguntur, hoc quidem certo
demonstrari non potest, eam ab Epicuro alienam esse,
cuius parum multa documenta nobis tradita sunt, quam
ut hoc vel illud 'vocabulum ab eo certa fide abiudicari
possit. plus tamen valet magnus pro tam exiguo frag-
mento vulgarium et recentium vocum numerus, quo nimi-
rum dubitatio movetur, num epistulae auctorem inter
Aristotelem et Polybium ponere possimus. maximi autem
ponderis est, si recte iudicavi, quod huic fragmento inest
vox ex Stoicorum officina orta. itaque nulla est causa,
cur haec epistula illi attribuatur.

Sed etiam argumentum epistulae non satis congruere
videtur iis, quae de parentibus Epicuri nobis tradita sunt.
nam epistulae auctor scribit fr. LXIV (Heb. et Kal. 23)
col. II v. 1 sqq. et col. III (Heb. et Kal. fr. 24) v. 2 sqq.
sibi perpetuo (συνεχῶς) a matre et a patre pecuniam
mitti. sed Epicuri parentes num tantis opibus fuerint,
valde dubitari potest. Diogenis quidem Laertii (X, 4)
testibus si fidem habemus, Epicurus et patrem pro exigua
mercede pueros docentem et matrem καθαρμοὺς canentem
adiavabat, ut perquam miseram fuisse parentum condicio· ’
nem cognosci possit.

Itaque haec epistula cum ab Epicuro scripta non sit,

