— XVIII -—

priora ea collocarem quae de molestiis senectutis (de
sensuum hebetatione et membrorum tarditate) deinde ea
quae de utilitate agunt, quam senes quoque hominibus
afferre possint. haec sequuntur fragmenta incerta. frag-
mentum 9 (LXVIII) autem, quod ita incipit: Πολλάκις
ab νέοι νὴ τὸν ςΗρακλέα καὶ ἠγανάκτησα κτλ. totius
scripti initium fuisse verisimile esse mihi quidem videtur.

Singularem locum occupat fr. 3 (LXII). legimus enim
v. 3 sqq.: ἐπιστάμενος δὲ ἀκρειβῶς ὅτι τῆ γνώσει τῶν
πραγμάτων ὧν ἐν ταῖς ὑποκάτω χώραις ἐδήλωσα φυσι-
κῶν τε ἅμα καὶ παθητικῶν... ad totam igitur inscri-
ptionem spectat et super physicis et ethicis scriptis erat
inscriptum, propter altitudinem autem (38,5 cm) et litte-
rarum magnitudinem in eundem lapidum ordinem atque
fr. 21-24 (LXIII—LXIV) referendum est. itaque hoc
fragmentum, cum eadem in altitudine inscriptum esse vi-
deatur atque epistulae et sola scripta inferiore loco in-
cisa commemoret physica et ethica, nonne tum inscriptum
esse nobis credendum est, cum epistulae et cetera scripta
nondum incisa erant? maxime igitur probo, quod edi-
tores recentissimi p. 350 arbitrantur, dissertationem quae
est de senectute et omnia alia scripta maioribus litteris
quam scripta physica et ethica incisa post haec inscripta
esse, et illa praefatione, cuius hoc fragmentum pars est,
causam attulisse scriptorem puto, cur ad illa scripta phy-
sica et ethica haec nova (epistulas et alia) adderet. quam
ob rem etiam illa primo tractavi.

Unum hoc quoque liceat mihi exponere, quomodo tota
inscriptio ordinata fuisse mihi videatur. de ea re confer etiam
quae Us. l. c. p. 418 et Heb. et Kal. p. 348 dixerint. ex
his hoc maxime probo, quod fragment-a maximis litteris
scripta altissimum tenuisse locum censuerunt3 cetera autem,
si rect-a sunt quae adhuc disputavi, paulum mutanda sunt.
itaque memineris velim, quae supra de lapidum altitudine
dixerim, et conferas lapidum formam apud editores recentis—
simos depictam. res enim simplicissima est, si putamus omnia
fragmenta 56—-62 cm alta, id est epistulam ad Antipatrum

